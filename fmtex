\chapter{Πολλαπλασιαστής συχνότητας}

Για την παραγωγή σημάτων στο χιλιοστομετρικό φάσμα, όπως εξηγήθηκε στο προηγούμενο 
κεφάλαιο, είναι απαραίτητος ο περιορισμός του θορύβου φάσης. Ο θόρυβος αυτός
εμφανίζεται κυρίως λόγω του χαμηλού συντελεστή ποιότητας (Q) που
παρουσιάζουν τα παθητικά στοιχεία στις υψηλότερες συχνότητες. 
Την ίδια στιγμή - εκτός του θορύβου - γίνεται επιπλέον προσπάθεια μείωσης 
της καταναλισκόμενης ισχύος \cite{FMPhaseNoiseLotti}. Όπως προσομοιώθηκε προηγουμένως, 
η ισχύς του ταλαντωτή είναι ήδη εξαιρετικά υψηλή ακόμη και
για μικροκύματα, ενώ δεν υφίσταται μέθοδος η οποία θα
μειώσει τις απώλειές του χωρίς ελάττωση
του εύρους λειτουργίας του. 

Η λύση που προσφέρεται, συνήθως, στο πρόβλημα αυτό είναι η λειτουργία του
ταλαντωτή σε χαμηλότερες συχνότητες και η προσθήκη
πολλαπλασιαστή συχνότητας, ο οποίος αναλαμβάνει να φέρει το 
σήμα στην επιθυμητή συχνότητα \cite{FMPhaseNoiseMusa}. Ο πολλαπλασιαστής σχεδιάζεται έτσι ώστε
να λειτουργεί σε όλο το χρήσιμο εύρος του ταλαντωτή, δηλαδή χωρίς
την ύπαρξη γραμμών ελέγχου, αφαιρώντας περιττές χωρητικότητες και 
παρασιτικά φαινόμενα.

Η τεχνική αυτή βρίσκει χρήση στις περισσότερες γνωστές εφαρμογές PLL
του συγκεκριμένου φάσματος, 
καθώς μειώνει
τη συνολική καταναλισκόμενη ισχύ και αυξάνει το συντελεστή ποιότητας.
Επιπλέον, ο σχεδιαστής διατηρεί τη δυνατότητα να παράγει περισσότερα σήματα
- ημιτονοειδή ή μή - σε οποιοδήποτε δυνατό παράγωγο της συχνότητας 
κάνοντας χρήση περισσότερων πολλαπλασιαστών, ή ακόμη να συνθέσει 
σήμα από πολλαπλά παράγωγα με τη χρήση μίκτη. 

Στο παρόν κεφάλαιο θα παρουσιαστεί μια ιδιαίτερη τοπολογία πολλαπλασιαστή,
ο οποίος τριπλασιάζει το παραγόμενο ημίτονο του V/DCO με έγχυση του σήματός του, και τελική έξοδο σε εύρος 
$36-42\text{\space}GHz$. Στη συνέχεια θα εξηγηθεί η σχεδίασή του και τα αποτελέσματα προσομοίωσής.
Πρώτα, όμως, θα γίνει μια προσπάθεια ανάλυσης του φαινομένου της ταλάντωσης με έγχυση σήματος.

\section{Ταλάντωση με έγχυση σήματος}

Η έννοια της έγχυσης σήματος αναφέρεται στη δυνατότητα δυο ταλαντευόμενων συστημάτων
να συντονίζονται μέσω ``δευτερεύουσας'' φυσικής εξάρτησης\footnote{Ενδιαφέρον παράδειγμα αποτελεί η πρώτη καταγεγραμμένη παρατήρηση του φαινομένου το 17ο αιώνα, όταν ο Δανός επιστήμονας Christian Huygens ανέφερε ότι τα εκκρεμή δυο ρολογιών συντονίζονταν λόγω δονήσεων στον τοίχο.}, δηλαδή χωρίς να χρησιμοποιείται η έξοδος του
ενός ως άμεση είσοδος του άλλου.
Με σκοπό την εξήγηση του φαινομένου έγχυσης στη περίπτωση των πολλαπλασιαστών, αρχικά θα αναλυθεί η έγχυση στον απλό ταλαντωτή του Σχήματος \ref{fig:FM_xcp_injection_equivalent}(α).

Στον ταλαντωτή αυτόν, θεωρούμε συχνότητα συντονισμού 
$\omega_0$ και ιδανικά στοιχεία ώστε το σύστημα να λειτουργεί
σε εύρος $360^o$.  Εάν προστεθεί φάση $\Phi_0$, ο ταλαντωτής λαμβάνει τη μορφή του σχήματος \ref{fig:FM_xcp_injection_equivalent}(β). Λόγω αυτής της διαφοράς
φάσης, το σύστημα δεν μπορεί να ταλαντωθεί πλέον στη συχνότητα $\omega_0$, αλλά παρουσιάζει νέο
συντονισμό στην $\omega_1$ (βλ. Σχήμα \ref{fig:FM_xcp_injection_equivalent_spectral_analysis}). 
Δηλαδή το RLC ισοδύναμο πρέπει να προσθέσει κατάλληλο ρεύμα $I_T$,
 ώστε να αναιρεθεί η φάση $\Phi_0$.

\begin{figure}[h]
	\begin{centering}
		\vspace*{20pt}
		\includegraphics[height=122pt]{\ChapterPath/assets/xcp_injection_equivalent}
		\par\end{centering}
	\centering{\caption{\label{fig:FM_xcp_injection_equivalent}Απλοποιημένο σχηματικό Cross-Coupled Pair, (α) δίχως και (β) με προσθήκη φάσης.}}
\end{figure}

\begin{figure}[h]
	\begin{centering}
		\vspace*{20pt}
		\includegraphics[height=130pt]{\ChapterPath/assets/xcp_injection_equivalent_spectral_analysis}
		\par\end{centering}
	\centering{\caption{\label{fig:FM_xcp_injection_equivalent_spectral_analysis}Aπόκριση συστήματος ανοιχτού βρόχου ταλαντωτή.}}
\end{figure}

Το σύστημα αυτό θα μπορούσε να παρουσιαστεί ισοδύναμα, αντικαθιστώντας την $\Phi_0$ με 
πηγή ημιτονοειδούς ρεύματος $I_{\text{inj}}$. Όπως και προηγουμένως - με σωστή επιλογή έντασης
και συχνότητας για την πηγή αυτή - το σύστημα θα ταλαντώνεται σε νέα συχνότητα $\omega_{\text{inj}}$.
Εύκολα γίνεται αντιληπτό ότι το δυναμικό $V_{\text{out}}$ και το ρεύμα $I_{\text{inj}}$ θα παρουσιάσουν
διαφορά φάσης, καθώς: 

 \begin{itemize}
 \item[α)] το RLC σύστημα άγει πλέον σε συχνότητα $\omega_{\text{inj}}\neq\omega_0$, διαφοροποιώντας το μιγαδικό μέρος της εμπέδησης $Z_{T}$ του LC-Tank, δηλαδή περιστρέφοντας το $\vec{V}_{\text{out}}$ σε σχέση με το $\vec{I}_{\text{out}}$ κατά $\Phi_0$ στην $\omega_{\text{inj}}$,
 \item[β)] το ρεύμα $I_{\text{osc}}$ παραμένει συμφασικό με την έξοδο $V_{\text{out}}$, επομένως τα δυο παρουσιάζουν διαφορά φάσης σε σχέση με το ρεύμα $I_T$, άρα και το $Ι_{\text{inj}}$,
 \item[γ)] η διαφορά φάσης μεταξύ $I_{\text{osc}}$ και $I_{\text{inj}}$ είναι τέτοια ώστε το ρεύμα $I_{\text{T}}$ να γίνει συμφασικό του δυναμικού $V_{\text{osc}}$ (και του αντίστοιχου $I_{\text{osc}}$).
\end{itemize}

 \begin{figure}[h]
	\begin{centering}
		\vspace*{20pt}
		\includegraphics[height=135pt]{\ChapterPath/assets/xcp_injection_equivalent_currents}
		\par\end{centering}
	\centering{\caption{\label{fig:FM_xcp_injection_equivalent_currents}Παραγωγή φάσης $\Phi_0$ με έγχυση ρεύματος $I_{\text{inj}}$.}}
\end{figure}

Σημειώνεται η ειδική περίπτωση όπου τα $I_{\text{inj}}$, $I_{\text{osc}}$ είναι συμφασικά, τότε τα $I_T$ και η έξοδος $V_{\text{out}}$ θα έπρεπε να είναι επίσης συμφασικά, ενώ η ισοδύναμη διαφορά $\Phi_0$ μηδενική. Το σύστημα αυτό προφανώς έχει τη δυνατότητα ταλάντωσης για πεπερασμένο εύρος $\omega_{\text{inj}}$, για την εύρεση του οποίου μπορούμε να παρατηρήσουμε τους φασιθέτες του Σχήματος \ref{fig:FM_xcp_injection_equivalent_phasors}(α). 
 \begin{figure}[h]
	\begin{centering}
		\vspace*{20pt}
		\includegraphics[height=230pt]{\ChapterPath/assets/xcp_injection_equivalent_phasors}
		\par\end{centering}
	\centering{\caption{\label{fig:FM_xcp_injection_equivalent_phasors}Φασιθέτες συστήματος για διάφορες τιμές $I_{\text{inj}}$ και $\left| \omega_{inj}-\omega_0 \right|$.}}
\end{figure}
Όσο το 
$\omega_{\text{inj}}$ απομακρύνεται από το $\omega_0$ (βλ. Σχήμα \ref{fig:FM_xcp_injection_equivalent_phasors}(β)), η γωνία μεταξύ $I_{\text{osc}}$ και $I_T$ αυξάνεται ως,
\begin{align}
\sin \Phi_0  &= \frac{I_{\text{inj}}}{I_T} \sin \theta \\
					&= \frac{I_{\text{inj}} \sin \theta}{\sqrt{ I^2_{\text{osc}} + 2 I_{\text{osc}} I_{\text{inj}} \cos \theta + I^2_{\text{inj}} }} \text{\space}.
\end{align}

Τα διανύσματα καταλήγουν στην ακρότατη κατάσταση του Σχήματος \ref{fig:FM_xcp_injection_equivalent_phasors}(γ), όπου η μέγιστη γωνία γίνεται,
\begin{align}
	\sin \Phi_{\text{0,max}}  &=  \frac{I_{\text{inj}}}{I_{\text{osc}}} \text{\space},
\end{align}
όταν,
\begin{align}
	\cos \theta = -\frac{I_{\text{inj}}}{I_{\text{osc}}} \text{\space}.
\end{align}
Δηλαδή η γωνία $\theta-\Phi_{0}$ μεταξύ παραγόμενου ρεύματος $\vec{I}_{\text{T}}$ και ρεύματος έγχυσης $\vec{I}_{\text{inj}}$ είναι κάθετη. Εδώ η είσοδος $I_{\text{inj}}$ με την έξοδο $V_{\text{out}}$ παρουσιάζουν διαφορά φάσης $90^o + \Phi_{\text{0,max}}$. Αυτό αποτελεί και το θεωρητικό όριο λειτουργίας του κυκλώματος για να παραμείνει σε κατάσταση ταλάντωσης.

Σε αυτό το σημείο παρατηρείται εύκολα, μεταξύ των σχημάτων \ref{fig:FM_xcp_injection_equivalent_phasors}(γ)-(δ), ότι το εύρος κλειδώματος του ταλαντωτή εξαρτάται άμεσα από το πλάτος του ρεύματος έγχυσης $I_{\text{inj}}$: όταν αυτό μειωθεί, το $I_{\text{osc}}$ πρέπει να σχηματίσει μεγαλύτερη γωνία για να διατηρήσει τη διαφορά φάσης $\Phi_{0}$ μεταξύ $I_{\text{T}}$ και $I_{\text{osc}}$. Δηλαδή η ελάττωση ρεύματος περιορίζει το εύρος κλειδώματος.
Χωρίς βλάβη της γενικότητας, μιας και η έγχυση θα είναι συνήθως μικρότερη του παραγόμενου σήματος,
\begin{align}
	I_{\text{inj}} &\ll I_{\text{osc}} \\  
	\Rightarrow \sin \Phi_0 &\approx \frac{I_{\text{inj}}}{I_{\text{osc}}} \sin \theta \text{\space},
\end{align}
όπου παραλείποντας ορισμένα βήματα χάριν συντομίας, μπορεί να εξαχθεί η μέγιστη δυνατή συχνότητα έγχυσης,
\begin{align}
	\omega_L \approx \frac{\omega_0}{2Q} \frac{I_{\text{inj}}}{I_{\text{osc}}} \text{\space}.
\end{align}

Επιστρέφοντας στην αρχή της ενότητας, έγινε επιλογή του τρανζίστορ $M1$ έτσι ώστε να λειτουργεί σε εύρος $360^o$, δηλαδή να άγει καθ' όλη την περίοδο ενός ημιτονοειδούς δυναμικού στην είσοδό του $v_{gs}$. Η λειτουργία του αυτή χαρακτηρίζεται ως Class-A πόλωση, και φασματική ανάλυση του ρεύματος $I_{\text{osc}}$ θα έδειχνε ιδανικά μια κορυφή στη συχνότητα $\omega_1$. 

Αντίστοιχα, στην περίπτωση ενός πολλαπλασιαστή συχνότητας αρκεί η χρήση της παραπάνω τοπολογίας, αλλά με παραγωγή της τρίτης αρμονικής πλέον της πρώτης. Αυτό γίνεται δυνατό με κατάλληλη πόλωση του τρανζίστορ σε Class-C περιοχή, δηλαδή να άγει σε εύρος μικρότερο των $180^o$ (βλ. Σχήμα $\ref{fig:FM_class_a_v_class_c}$).
\begin{figure}[h]
	\begin{centering}
		\vspace*{20pt}
		\includegraphics[height=120pt]{\ChapterPath/assets/class_a_v_class_c}
		\par\end{centering}
	\centering{\caption{\label{fig:FM_class_a_v_class_c}Ρεύμα $i_d$ τρανζίστορ για πόλωση σε Class-A και Class-C, με είσοδο ημιτονικού δυναμικού $v_{gs}$.}}
\end{figure}
Η φασματική απόκριση του τρανζίστορ αυτού θα περιέχει άπειρο πλήθος αρμονικών (βλ. Σχήμα \ref{fig:FM_class_c_spectrum}), εκ των οποίων η τρίτη ενδιαφέρει το σύστημα του τριπλασιαστή. 
\begin{figure}[h]
	\begin{centering}
		\vspace*{20pt}
		\includegraphics[height=100pt]{\ChapterPath/assets/class_c_spectral}
		\par\end{centering}
	\centering{\caption{\label{fig:FM_class_c_spectrum}Φασματική απόκριση τρανζίστορ πολωμένο στη C-Class περιοχή.}}
\end{figure}
Επομένως, με σωστό σχεδιασμό του RLC κυκλώματος, το σύστημα γίνεται ζωνοπερατό στην περιοχή της τρίτης αρμονικής ($3\omega_{\text{inj}}$), και αποκόπτονται οι υπόλοιπες.
\begin{figure}[h]
	\begin{centering}
		\vspace*{20pt}
		\includegraphics[height=80pt]{\ChapterPath/assets/class_c_spectral_after_LC}
		\par\end{centering}
	\centering{\caption{\label{fig:FM_class_c_spectrum_after_LC}Φασματική απόκριση για το σύστημα του Σχήματος \ref{fig:FM_xcp_injection_equivalent_currents}, με το τρανζίστορ πολωμένο στη C-Class περιοχή.}}
\end{figure}

\section{Ταλάντωση με έγχυση και διακόπτη ουράς}

Ο αντίστοιχος ιδανικός ταλαντωτής παρουσιάζεται στο Σχήμα \ref{fig:FM_schematic_currents}. Το τρανζίστορ Μ2 αντικαθιστά την πηγή έγχυσης $I_{\text{inj}}$ και πολώνεται σε Class-C για μεγιστοποίηση της τρίτης αρμονικής. Το Μ1 σε συνδυασμό με το LC-Tank σχεδιάζονται σύμφωνα με τους κανόνες του προηγούμενου κεφαλαίου, για λειτουργία σε $3\omega_{\text{inj}}$. 
\begin{figure}[h]
	\begin{centering}
		\vspace*{20pt}
		\includegraphics[width=0.31\textwidth]{\ChapterPath/assets/input_schematic_currents}
		\par\end{centering}
	\centering{\caption{\label{fig:FM_schematic_currents}Ανάλυση ρευμάτων στην είσοδο του ιδανικού ισοδύναμου ταλαντωτή.}}
\end{figure}

Όταν η γωνία της εμπέδησης ${Z_T}$ είναι μη μηδενική, εμφανίζεται διαφορά φάσης μεταξύ των $I_{\text{inj}}$, $I_{\text{T}}$ και $I_{\text{osc}}$. Υπενθυμίζεται ότι εάν η $\angle{Z_T}$ αυξηθεί αρκετά ώστε $I_T \perp I_{\text{inj}}$, ο ταλαντωτής παύει να ταλαντώνεται. Σκοπός των M5, M6 στην ουρά του XCP είναι η προσθήκη υστέρησης $\theta$ στη $I_{\text{osc}}$, δηλαδή,
\begin{align}
\theta &= \angle{ \vec{I}_{\text{osc}} } - 	\angle{ (-\vec{V}_{\text{T}} ) } \text{\space}.
\end{align}
Έτσι, η γωνία $a$ ελαττώνεται σε $a'$ και το σύστημα έχει μεγαλύτερο εύρος κλειδώματος.
\begin{figure}[h]
	\begin{centering}
		\vspace*{20pt}
		\includegraphics[width=0.49\textwidth]{\ChapterPath/assets/input_currents_phase}
		\par\end{centering}
	\centering{\caption{\label{fig:FM_currents_phasors}Φασιθέτες ρευμάτων ILFT.}}
\end{figure}
Για να συμβεί αυτό, τα Μ5, Μ6 πολώνονται σε Class-D περιοχή, ώστε να παρουσιάσουν αρμονική $3\omega_{\text{inj}}$. Δηλαδή ιδανικά άγουν πλήρως ως διακόπτες στην ημιπερίοδο του ημιτόνου (βλ. Σχήμα \ref{fig:FM_class_a_v_class_d}), λαμβάνοντας ως είσοδο το ανάστροφο σήμα έγχυσης. 
\begin{figure}[h]
	\begin{centering}
		\vspace*{20pt}
		\includegraphics[height=120pt]{\ChapterPath/assets/class_a_v_class_d}
		\par\end{centering}
	\centering{\caption{\label{fig:FM_class_a_v_class_d}Ρεύμα $i_d$ τρανζίστορ για πόλωση Class-A και Class-D, με είσοδο ημιτονικού δυναμικού $v_{gs}$.}}
\end{figure}

Για τη μοντελοποίηση του ILFT αντικαθιστούμε τα M5, M6 με ιδανικούς διακόπτες τετραγωνικού σήματος κύκλου (duty-cycle) 50\%,
\begin{align}
	SW(t) &= \frac{1}{2} \left[ 1-\frac{4}{\pi} \sum_{n=0}^{\infty} (-1)^n \frac{1}{2n+1} \cos[\omega_{\text{inj}} t (2n+1)] \right]   \text{\space}. \label{eq:FM_swt}
\end{align} 
Θεωρώντας ότι ο συντελεστής ποιότητας του LC-Tank είναι αρκετά υψηλός έτσι ώστε να αποκόψει αρμονικά παράγωγα πέρα της $3\omega_{\text{inj}}$, το ρεύμα στον ταλαντωτή γίνεται,
\begin{align}
	I_{\text{osc}} = SW(t) \cdot \left[ 2 I_{DC} + g_m A_{\text{osc}} \cos(3\omega_{\text{inj}} t + \phi) \right] \text{\space},
\end{align}
όπου $Ι_{DC}$ το συνεχές ρεύμα που διαρρέει το Μ1, $g_m$ η διαγωγιμότητά του, $A_{\text{osc}}$ το πλάτος ταλάντωσής του στη γραμμική περιοχή και $\phi$ η διαφορά φάσης μεταξύ $-V_T$ και $I_{\text{inj}}$. 
Από τη γνωστή σχέση,
\begin{align}
	g_m = \frac{2 I_d}{V_{ov}} = \frac{4 I_{DC}}{V_{ov}} \text{\space},
\end{align}
το ρεύμα του τρανζίστορ M1 - αποσιωπώντας τις ασήμαντες αρμονικές - γίνεται,
\begin{align}
	I_{\text{osc,3rd}} = 2I_{DC} \left[ \frac{A_{\text{osc}}}{V_{\text{ov}}} \cos (3\omega_{\text{inj}} t + \phi) + \frac{2}{3\pi} \cos (3\omega_{\text{inj}} t) \right] \text{\space}. \label{eq:FM_Iosc3}
\end{align}

Επομένως το ρεύμα $I_{\text{osc}}$ δεν είναι πλέον συμφασικό με το αντίστοιχο δυναμικό $-V_T$, όπως σε έναν απλό τριπλασιαστή συχνότητας. Η περιοχή κλειδώματος διευρύνεται καθώς,
\begin{align}
	\angle{I_{\text{osc,3rd}}} < \angle{\phi} \text{\space}.
\end{align}
Σημειώνεται ότι ο λόγος $A_{\text{osc}}/V_{\text{ov}}$ υποβαθμίζει τη γραμμικότητα του συστήματος, καθώς προσθέτει το ίδιο σήμα με διαφορετική φάση. H αύξηση του όρου αυτού, όπως φαίνεται και από το αντίστοιχο Σχήμα φασιθετών \ref{fig:FM_currents_phasors}, μειώνει το εύρος του ταλαντωτή. Ωστόσο, οφείλει να είναι αρκετά υψηλός έτσι ώστε να λειτουργήσει ο ταλαντωτής.

Τονίζεται ότι η συγκεκριμένη ανάλυση ισχύει για τη περίπτωση που οι διακόπτες Μ5, Μ6 εμφανίζουν όρο $3\omega_{\text{inj}}$. Σε περίπτωση που κάτι τέτοιο δεν ισχύει (π.χ. πόλωση σε Class-A), τότε το σύστημα θα λειτουργήσει ως απλός τριπλασιαστής, χωρίς να πραγματοποιεί διόρθωση φάσης $\theta$, μιας και οι διακόπτες δεν προσθέτουν όρο $3\omega_{\text{inj}}$ στο $I_{\text{osc,3rd}}$.

Αξίζει, επίσης, να παρατηρηθεί ότι εάν αντιστραφεί η πολικότητα του $- V_{\text{inj}}$ στο Σχήμα \ref{fig:FM_schematic_currents}, ο δεύτερος όρος της ισότητας (\ref{eq:FM_Iosc3}) εμφανίζει αρνητικό πρόσημο. Ανάλογα με τη χρήση του συστήματος, λύνοντας ξανά ως προς την (\ref{eq:FM_swt}) και λαμβάνοντας υπόψιν τις αρμονικές που ενδιαφέρουν το σύστημα, παρατηρείται ότι η αντιστροφή της έγχυσης μπορεί να βελτιώσει το εύρος κλειδώματος.
Παραδείγματος χάριν, για τη θεμελιώδη $\omega_{\text{inj}}$ πλεονεκτεί η έγχυση με $V_{\text{inj}}$, αντί της $- V_{\text{inj}}$ που χρησιμοποιείται για $3\omega_{\text{inj}}$. 

\section{Σχεδίαση τριπλασιαστή ILFT}

Οι πολλαπλασιαστές με έγχυση σήματος (Injection-Locked Frequency Multipliers ή ILFM) 
αποτελούν μια ιδιαίτερα δημοφιλή πρακτική σε εφαρμογές χιλιοστομετρικών κυμάτων,
καθώς παρουσιάζουν καλά χαρακτηριστικά θορύβου και ισχύος. Ο τριπλασιαστής συχνότητας με έγχυση (Injection-Locked Frequency Tripler ή ILFT) και διιακόπτη ουράς που θα χρησιμοποιηθεί στη συγκεκριμένη σχεδίαση προσπαθεί να διευρύνει τη μέγιστη συχνότητα ταλάντωσης ($\omega_L$). 

Αποτελείται από ένα ζεύγος Cross-Coupled Pair (XCP) και ένα τρανζίστορ έγχυσης σήματος σε κάθε κλάδο του XCP. Χρησιμοποιείται ένα τρανζίστορ έγχυσης απέναντι από κάθε κλάδο του XCP και ένα τρανζίστορ επέκτασης εύρους στην ουρά του κάθε κλάδου. Το LC ισοδύναμο της προηγούμενης ενότητας αντικαθίσταται από δυο μετασχηματιστές και χωρητικότητα $C_L$ στην έξοδο. Το σχηματικό του συστήματος παρουσιάζεται στο Σχήμα \ref{fig:FM_schematic}.
\begin{figure}[h]
	\begin{centering}
		\vspace*{20pt}
		\includegraphics[width=0.52\textwidth]{\ChapterPath/assets/fm_schematic}
		\par\end{centering}
	\centering{\caption{\label{fig:FM_schematic}Σχηματικό τριπλασιαστή συχνότητας με έγχυση σήματος και διακόπτη ουράς\cite{ilfmidea2019}.}}
\end{figure}

Καθώς η τεχνολογία δεν προσφέρει τα χαρακτηριστικά των τρανζίστορ, είναι δύσκολη η θεωρητική επιλογή μεγεθών.
Ειδικά, λόγω της περιπλοκότητας σχεδίασης του XCP, ακολουθείται εμπειρική επιλογή στοιχείων και στη συνέχεια προσομοίωση τους, εώς ότου το σύστημα παρουσιάσει τα ζητούμενα χαρακτηριστικά του πίνακα \ref{tab:FM_design_constraints}.
\begin{table}[h]
	\centering
	\caption{Σχεδιαστικοί περιορισμοί ILFT.}
	\label{tab:FM_design_constraints}
	\begin{tabular}{cc}
		\toprule
		\addlinespace[3pt]
		Περιορισμοί & Επιλογές \\ 
		\addlinespace[2pt]
		\midrule
		\addlinespace[2pt]
		\addlinespace[5pt]
		$P$ & < $20 \text{\space} mW$ \\
		$V_{P}$ & $800 \text{\space} mV \pm 20\%$\\
		$\mathcal{L} (\Delta\omega)_{@100kHz}$&$<-110 \text{\space} dBc/Hz $\\
		$\mathcal{L} (\Delta\omega)_{@1MHz}$&$<-130 \text{\space} dBc/Hz $\\
		$f_{lr}$& $>10\%$ \\
		$f_{\text{mid,inj}}$ & $13 \text{\space} GHz \pm 5\%$\\
		\addlinespace[4pt]
		\bottomrule
	\end{tabular}
\end{table}
Λαμβάνοντας υπόψιν τη σχετική βιβλιογραφία\cite{ILFMCharacteristicsEx1,ILFMCharacteristicsEx2}, θεωρείται το όριο θορύβου φάσης σε αποστάσεις $\Delta \omega=100 \text{\space} kHz$ και $\Delta \omega=1 \text{\space} ΜHz$,  σημαντικά μικρότερες του ταλαντωτή του προηγούμενου κεφαλαίου μιας και ο ILFT σχεδιάζεται για ``καθαρότερη'' έξοδο. 
Σημειώνεται ότι ο θόρυβος φάσης στην έξοδο του πολλαπλασιαστή πραγματικά αποτελεί υπέρθεση των θορύβων της εισόδου αναφοράς (reference signal), του ψηφιακού τμήματος ανίχνευσης φάσης, του ταλαντωτή και του ίδιου του πολλαπλασιαστή, θεωρώντας πάντα ότι οι κατανομές θορύβων είναι ασυσχέτιστες. 

Eπιλέγεται, επίσης, η rail-to-rail λειτουργία του ILFT, δηλαδή με διαφορικό δυναμικό ταλάντωσης στην έξοδο ίσο με αυτό της τροφοδοσίας, καθώς γίνεται προσπάθεια δοκιμής των ακρότατων δυνατοτήτων της τεχνολογίας 22FDX.
Μια νέα έννοια του συγκεκριμένου κεφαλαίου αποτελεί το εύρος κλειδώματος. Ενώ προηγουμένως θεωρήθηκε ότι το εύρος αυτό είναι μεγαλύτερο του εύρους ελέγχου και δεν αποτελούσε σημαντική μετρική, εδώ χρησιμοποιείται ως ο λόγος στον οποίο το κύκλωμα εμφανίζει θόρυβο πλάτους μεγαλύτερο του 5\%. Η μέτρηση του θορύβου αυτού γίνεται χειροκίνητα, με τον τρόπο που υποδεικνύεται στο Σχήμα \ref{fig:FM_amplitude_noise_10p}.
\begin{figure}[h]
	\begin{centering}
		\vspace*{20pt}
		\includegraphics[width=0.95\textwidth]{\ChapterPath/assets/amplitude_noise_10p}
		\par\end{centering}
	\centering{\caption{\label{fig:FM_amplitude_noise_10p}Υπόδειξη μέτρησης θορύβου πλάτους στο παραγόμενο σήμα ταλαντωτή/ILFT.}}
\end{figure}
Τέλος, η καταναλισκόμενη ισχύς του συστήματος αναμένεται πολλαπλάσια σε σχέση με συστήματα αναφοράς, κυρίως λόγω της rail-to-rail λειτουργίας και των SLVT τρανζίστορ που χρησιμοποιήθηκαν. 

Τελικά, ο ILFT θα κατασκευαστεί με τα χαρακτηριστικά του Πίνακα \ref{tab:FM_design_parameters}. 
\begin{table}[h]
	\centering
	\caption{Σχεδιαστικά χαρακτηριστικά του ILFT.}
	\label{tab:FM_design_parameters}
	\begin{tabular}{cc}
		\toprule
		\addlinespace[3pt]
		Στοιχεία & Επιλογές \\ 
		\addlinespace[2pt]
		\midrule
		\addlinespace[2pt]
		\addlinespace[5pt]
		$R_{CM}$ & $200\text{\space}\Omega $ \\
		$L_1 , L_2$ & $L_P\approx L_S\approx 107\text{\space}pH$, $k\approx 0.3$, $Q\approx 20$ \\ 
		$M_1 , M_2$ & m$=1$, W$=14.4\text{\space}\mu m$, L$=28\text{\space}nm$, nf$=20$, (LVT/MMW) \\ 
		$M_3 , M_4$& m$=1$, W$=4.95\text{\space}\mu m$, L$=28\text{\space}nm$, nf$=7$, (SLVT/MMW) \\ 
		$M_5 , M_6$& m$=1$, W$=13.5\text{\space}\mu m$, L$=18\text{\space}nm$, nf$=18$, (SLVT/MMW) \\ 
		\addlinespace[4pt]
		\bottomrule
	\end{tabular}
\end{table}
Αναλυτικά, στους διακόπτες ουράς (Μ5, Μ6) επιλέγονται πλατιά NMOS SLVT τρανζίστορ για τάχιστη rail-to-rail οδήγηση του σήματος (πόλωση Class-D), με μικρό μήκος καναλιού για τη μείωση παρασιτικών. Τα τρανζίστορ έγχυσης (M1, M2) επιλέγονται μέσω προσομοίωσης εώς ότου βρίσκονται σε Class-C πόλωση. Τέλος, το XCP (Μ3, Μ4) και ο μετασχηματιστής επιλέγονται έτσι ώστε να προκαλούν ταλάντωση σε $3\omega_{\text{inj}}$. Το μήκος καναλιού στο XCP αυξάνεται ελάχιστα για μείωση του θορύβου φάσης\footnote{Η μειωμένη αντίσταση του συστήματος συνεπάγεται ελάττωση θερμικού θορύβου, η οποία μπορεί να οδηγήσει σε βελτιωμένη εικόνα θορύβου (Noise Figure)}. 
Το μήκος αυτό περιορίζεται καθοριστικά από την υψίσυχνη φύση του κυκλώματος και τους σχεδιαστικούς περιορισμούς της τεχνολογίας.
Στη θέση του φορτίου, ο μετασχηματιστής παραμετροποιείται με χαμηλό συντελεστή σύζευξης .
Στο LC σύστημα της εξόδου, η αντίσταση $R_{CM}$ - δηλαδή η παράλληλη $R_P$ της ισότητας  \ref{eq:DCO_Q_from_Rp} - μειώνει το συντελεστή ποιότητας Q.


\section{Φυσική σχεδίαση}

Κατά τη φυσική σχεδίαση του ILFT, δίνεται μεγαλύτερη προσοχή στους μετασχηματιστές, μιας και αποτελούν το μεγαλύτερο ποσοστό της επιφάνειάς του. θα τοποθετηθούν συμμετρικά ως προς τον οριζόντιο άξονα στη μικρότερη δυνατή απόσταση, σύμφωνα με τις σχεδιαστικές απαιτήσεις της τεχνολογίας για τα μέταλλα 9 (QA) και 10 (QB). Συμμετρικά ως προς τον ίδιο άξονα θα τοποθετηθούν, αντίστοιχα, τα υπόλοιπα στοιχεία, με σκοπό τη βελτίωση της αντιστοίχισής τους (matching) και της απόρριψης κοινού σήματος (common mode rejection).

Επιλέγεται, επίσης, η χρήση ενός δακτυλίου προστασίας (Guard Ring), ο οποίος εκτείνεται από το μέταλλο 1 (Μ1) εώς το 8 (JA) σε δυο τμήματα περιμετρικά των μετασχηματιστών. Ο δακτύλιος έχει ως σκοπό την προστασία παρακείμενων κυκλωμάτων από ανεπιθύμητη σύζευξη (EM Coupling), συνδέοντάς τον απευθείας στη γείωση του κυκλώματος. Ο διαχωρισμός του σε δυο τμήματα μειώνει τις παρασιτικές χωρητικότητες μεταξύ πηνίων και δακτυλίου, καθώς επίσης περιορίζει τη λειτουργία του ως κεραία, μιας και μειώνονται τα ρεύματα που διαρρέουν ολόκληρη την περίμετρό του.
 


Τα τρία ζευγάρια τρανζίστορ τοποθετούνται στη μια πλευρά των μετασχηματιστών, σχηματίζοντας διαγώνιες διασυνδέσεις $45^o$.



$116.8 \times 149.9 \text{\space} \mu m^2$

\begin{figure}[h]
	\begin{centering}
		\vspace*{20pt}
		\rotatebox{90}{\includegraphics[width=1.28\textwidth]{\ChapterPath/assets/full_layout}}
		\par\end{centering}
	\centering{\caption{\label{fig:FM_physical_layout_full}Φυσικό σχέδιο πολλαπλασιαστή.}}
\end{figure}


\section{Προσομοίωση}

Λόγω της πολυπλοκότητας του αναλογικού μέρους που προαναφέρθηκε, για την προσομοίωση των Guard Rings, μετασχηματιστών και οποιονδήποτε εγχύσεων στα μέταλλα 8 (JA), 9 (QA) και 10 (QB), δεν θα ήταν επαρκής η εξαγωγή παρασιτικών με χρήση του Cadence IC. Επομένως γίνεται χρήση του λογισμικού Helic RaptorX: μετά από εξαγωγή RLCk στοιχείων για το κύκλωμα, παράγεται ισοδύναμο σύστημα έξι θυρών, με συναρτήσεις $S_{21},\text{\space}S_{12},\text{\space}S_{11},\text{\space}S_{22}$ για κάθε θύρα. Το σύστημα αυτό χρησιμοποιείται ως ``black box'' κατά την προσομοίωση σε Spectre.

\begin{table}[h]
	\centering
	\caption{Αποτελέσματα προσομοίωσης ILFT για λειτουργία σε τυπική κατάσταση και  $f_{\text{mid,inj}}=13\text{\space}GHz$.}
	\label{tab:FM_simulation_results_13GHz}
	\begin{tabular}{cc}
		\toprule
		\addlinespace[3pt]
		Μετρική & Αποτέλεσμα \\ 
		\addlinespace[2pt]
		\midrule
		\addlinespace[2pt]
		\addlinespace[5pt]
		$P$ & $15.35 \text{\space} mW$ \\
		$V_{P}$ & $743 \text{\space} mV $\\
		$\mathcal{L} (\Delta\omega)_{@100kHz}$&$-125.6 \text{\space} dBc/Hz $\\
		$\mathcal{L} (\Delta\omega)_{@1MHz}$&$-144.4 \text{\space} dBc/Hz $\\
		$tr$& $\sim 12\%$ \\
		$f_{\text{T}}$ & $\sim 39 \text{\space} GHz$\\
		\addlinespace[4pt]
		\bottomrule
	\end{tabular}
\end{table}

\begin{figure}[h]
	\begin{centering}
		\vspace*{20pt}
		\includegraphics[width=1\textwidth]{\ChapterPath/assets/spectral_analysis_36GHz}
		\par\end{centering}
	\centering{\caption{\label{fig:FM_spectral_analysis_36GHz}Φασματική ανάλυση πολλαπλασιαστή 36GHz.}}
\end{figure}

\begin{figure}[h]
	\begin{centering}
		\vspace*{20pt}
		\includegraphics[width=1\textwidth]{\ChapterPath/assets/spectral_analysis_39GHz}
		\par\end{centering}
	\centering{\caption{\label{fig:FM_spectral_analysis_39GHz}Φασματική ανάλυση πολλαπλασιαστή 39GHz.}}
\end{figure}


\begin{figure}[h]
	\begin{centering}
		\vspace*{20pt}
		\includegraphics[width=1\textwidth]{\ChapterPath/assets/spectral_analysis_42GHz}
		\par\end{centering}
	\centering{\caption{\label{fig:FM_spectral_analysis_42GHz}Φασματική ανάλυση πολλαπλασιαστή 42GHz.}}
\end{figure}

\section{Ανακεφαλαίωση}









